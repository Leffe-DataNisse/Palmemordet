<!DOCTYPE html>
<html lang="sv">
    <head>
        <link rel="stylesheet" type="text/css" href="../styles.css">
    </head>
    <body>
        <h1>Vittnet Nicola F</h1>
        <h2>Nicola möter paret palme på sveavägen strax före moerdet</h2>
        <p>Nicola Fauzzi var på väg hem från sitt arbete som kock på Kungsgatan och promenerade norrut på Sveavägen. Mittför ingången till nummer 44, utanför butiken La Cartarie, fick han syn på paret Palme. De befann sig på cirka 20 meters avstånd framför honom . Makarna Palme promenerade söderut i lugn promenadtakt. </p>
        <p>Efter cirka tio meter möttes de, och Nicola passerade paret. Han gick närmast gatan, med Olof Palme närmast husväggen. Då lade han märke till en man som arbetade i butikens skyltfönster, och 5 till 10 meter bakom paret gick en man i en blå jacka. Nicola uppfattade mannen som äldre och tänkte att han var för gammal för att vara säkerhetsvakt. Jackan liknade en Tensonjacka, räckte till lårets mitt och hade en blå färg som påminner om ryggen på en telefonkatalogens stockholms del. Nicola fortsatte sin promenad norrut. </p>
        <p>Han fortsatte norrut och passerade korsningen med Kammakargatan. Några meter därefter hörde han två skott med cirka en till två sekunders mellanrum. I samma ögonblick som han hörde ljudet tänkte han: "Nu är det Palme som har blivit skjuten." Trots den chockerande insikten gick han ytterligare några steg, i ungefär tio sekunder. </p>
        <p>När han vände sig om stod fyra till fem personer samlade i en grupp. Till en början kunde Nicola inte se att någon låg ner, men när en person i gruppen flyttade på sig, såg han en kropp på trottoaren. Han stod kvar och tittade i 30–40 sekunder. Först såg han inte mannen i den blå jackan, men efter tio sekunder upptäckte han Vittnet Anders B som befann sig halvvägs in i en port eller entré, en bit bakom gruppen. Mannen försvann ur sikte, bara för att strax därefter luta sig ut. Nicola kunde bara se jackan, men på dess färg kände han igen mannen. Därefter försvann Anders B återigen in i porten. </p>
        </body>
        <p>Efter att ha tittat i 30–40 sekunder vände sig Nicola om och fortsatte sin färd norrut mot Odengatan. </p>

</html>