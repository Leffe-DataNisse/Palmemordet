<!DOCTYPE html>
<html lang="sv">
    <head>
        <link rel="stylesheet" type="text/css" href="../styles.css">
    </head>
    <body>
    <h1>Vittnet Anders D</h1>
    <h2>Anders larmar om skottlossning</h2>
    <p>Anders D körde taxi på natten och hade fått en körning med tre unga flickor från Barkarby station till Kungsträdgården.</p>
    <div class="bild">
    <img src="../bilder/Anders_D_01.png" alt="Anders D" width="600"/>
    <p class="bildtext">Anders D, Vid sin vita Mitsubishi Galant på mordplatsen<br />
    <a href="https://wpu.nu/index.php?curid=174708">Länk</a>
</div>
    
    <p>På sveavägen fick han rött ljus i korsningen med tunnelgatan. I väntan på grönt ljus såg han sig omkring. På den vänstra (östra) sidan såg han tre personer som han upfattade som en man och ett par stå och prata, den enamma mannen stod med ryggen mot husfasaden.</p>
    <p>När Anders fick grönt ljus och just började rulla ut i korsningen hörde han en kraftig smäll från det håll han uppfattade de tre personerna stod.</p>
    <p>När Anders som kommit en bit ut i korsningen vände på huvudet för att se vad som lät, hörde han ytterligare en kraftigsmäll.</p>
    <p>Han såg mannen som tidigare stod med ryggen mot husfasaden hade ett vapen i sin högra hand riktat mot paret. Han kunde se "rökflamman" från vapnet som hade en lång pipa typ en "Colt.</p>
    <p>Anders såg hur en man föll till marken och mannen med vapnet springa tunnelgatan mot luntmakargatan.</p>
    <p>Anders uppskattade att den flyende mannen var cirka 180–185 cm lång. Anders hade ingen uppfattning om mannens ålder, men noterade att han inte sprang med en yngre mans vighet utan rörde sig något långsamt i steget. Enligt Anders hade mannen en grå herrhatt långt neddragen över pannan och en gråaktig ulster med svarta stänk. Han kunde inte se mannens ansikte.</p>
    <p>Anders körde in till den högra (västra) sidan på sveavägen och via sin radio kontaktade han järfälla taxis växel. Han fick svar av operatören Ann-Louise, som han berättade för att en man blivit skjuten. Han bad henne att ringa polisen.</p>
    <p>Ann-Louise kunde inte hitta polisens nummer direkt men fick ett direktnummer till Stockholmspolisens sambandscentral av en person i lokalen. Hon ringde dit men kunde bara berätta att någon hade blivit skjuten i korsningen Sveavägen/Tunnelgatan. </p>
    <p>Radiooperatören Ulf på sambandscentralen bad Ann-Louise att kontakta Taxichauffören och be honom att stanna på platsen tills polisen anlände. Därefter lade Ulf på. Ann-Louise kontaktade Anders via radion, meddelade att polis är på väg och bad honom att vänta på deras ankomst.</p>
    <p><i>Telefonmeddelandet från Ann-Louise ledde till att ett så kallat ingripandemeddelande (IM) registrerades av Ulf i sambandscentralens datoriserade system klockan 23.23. Eftersom detta är registreringstiden måste samtalet ha påbörjats något tidigare</i>.</p>
    <p>Ann-Louise ringde därefter till LAC (Länskommunikationscentralen) och frågade om de hade fått ett larm om skottlossning. LAC svarade att de inte kände till något larm.</p> 
    <p>Enligt LAC-bandet som lagrar alla samtal parallellt med "fröken ur" ägde det samtalet rum klockan 23.24. Det framgår av samtalet att Ann-Louise redan hade talat med polisen och att hon bad LAC skicka en ambulans till brottsplatsen. Baserat på hennes uppgifter skickade LAC ambulans 912 till platsen. </p>
        <p><a href="LAC_bandet.html#samtal_2">Samtal 2: Start 23:23:40</a></p>

    <p>De förhör som hölls med Anders D på natten. I förhöret näms inget om att det var han som larmade polisen. Nästa förhör med Anders D hölls först den 14 mars 1986 kl. 10:30.</p>

<h2>Förhör med Anders, Järfälla taxi.</h2>    
    <p>Den 1 mars 1986 kl.00:20 E:17 Protokoll III:2 sid 124-125</p>
    <p>Förhörsledare: Krinsp. H. Karlsson</p>
    <p class="Cit">ANDERS HÖRD SÅSOM VITTNE ANGÅENDE SKOTTLOSSNING SVEAVÄGEN-TUNNELGATAN</p>
    <p class="Cit">Anders uppger i förhöret att han fått en körning från Barkaby station till Kungsträdgården, Stockholm. Passagerarna var 3 stycken yngre damer.</p>
    <p class="Cit">När Anders kommer fram till korsningen Sveavägen-Tunnelgatan, måste Anders stanna för rött ljus. Anders framförde bilen i det mittre körfältet. Anders säger med nästan full säkerhet att han inte hade någon bil bredvid sig, alltså i det vänstra körfältet.</p>
    <p class="Cit">Anders har uppfattat situationen så att han, när han står för rött ljus tittar åt båda hållen / höger och vänster / för att se om det kommer någon trafik utmed Tunnelgatan, i samma stund som han tittar åt vänster ser Anders 3 personer, ett par och en man, stå och samtala med varandra i korsningen Sveavägen-Tunnelgatan / östra sidan av Sveavägen /. Mannen som Anders något senare såg avlossa ett skott mot paret, stod med ryggen mot fasaden, medan paret stod vänd med ryggen mot Anders. Omedelbart som Anders startat färden igen, hör Anders en kraftig smäll, som kommer från det håll som han sett de tre personerna stått och samtalat. Anders, som hunnit ut i korsningen vänder på huvudet samtidigt som han hör ytterligare en kraftig smäll samt ser en rökflamma från det vapen som mannen med ryggen mot husfasaden, håller i sin högra hand, riktad mot paret. Vapnet uppfattade Anders som ett vapen med ovanligt lång pipa, typ Colt. Anders ser hur mannen som blivit beskjuten faller omkull, samtidigt beger sig den som avlossat skottet springande från platsen, han springer Tunnelgatan i riktning mot Luntmakargatan. Mannen som avlossat skottet var ca 180-85 cm lång. Åldern har Anders ingen uppfattning om, det enda som Anders tyckte sig lägga märke till var att han inte sprang med en yngre mans vighet utan förde sig något långsamt i steget. Det som Anders uppfattade av mannens klädsel, var att han hade en grå herrhatt samt en gråaktig ulster med svarta stänk. Ulstern var av normallängd. Av mannens ansikte uppfattade Anders inte någonting, p.g.a. att hatten var långt nerdragen över pannan.</p>
    <p class="Cit">FÖRHÖRET AVSLUTAT KL 01:30</p>

    <a href="https://drive.google.com/file/d/0BxuBxyn2s5hMM3cyUjBZTVFTV0E/view?resourcekey=0-3ESaMpctsBcbwfsB3YcWlw">Länk till förhörsprotokoll</a>
     <a href="https://wpu.nu/wiki/Uppslag:E17-00">Länk till förhörsprotokoll</a>

<hr />
    </body>

</html>

